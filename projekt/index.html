<!DOCTYPE html>
<html>
	<head>
    	<meta charset="utf-8">
		<title>Gositi - Projekt</title>
		<link rel="stylesheet" href="/style.css" />
		<link rel="icon" type="image/jpg" href="/favicon.ico">
	</head>
	<body>
		<div>
			<header>
				<a href="/">gositi </a>
				<a href="/projekt">> projekt </a>
			</header>
		</div>
		<hr>
		<div>
			<h1>Projekt</h1>
			<p>
				På den här sidan finns kort information om - och i de fall det är tillämpbart länkar till - de projekt jag håller på med.
				I huvudsak rör det sig om datorprojekt (programmering), men om jag gör något annat intressant kan det mycket väl hamna här också.
			</p>
		</div>
		<div>
			<h2>Discord-fs</h2>
			<a href="https://github.com/Gositi/discord-fs">Github</a>
			<p>
				Discord-fs (förkortas dc-fs) är ett program skrivet i Python som kopplar ihop Discord med datorns filsystem för att göra det möjligt att använda filer uppladdade på Discord som gratis obegränsad molnlagring.
				Programmet är såklart inte menat att användas som riktig molnlagring, risken är alltför stor att data förloras eller att Discord blir sura och stänger ner ditt konto.
				Som ett "proof-of-concept" är det dock ganska välfungerande, även om mycket funtionalitet man förväntar sig av ett filsystem saknas!
				Det utvecklas aktivt men de större förändringar som har sönder redan existerande filsystem bör redan vara gjorda vid det här laget.
			</p>
			<p>
				Jag är inte den första som gör något sådant och jag kommer inte vara den sista, men mitt mål är att detta ska vara en av de bästa implementationerna!
				Det som gör detta unikt till skillnad från många andra liknande projekt är att jag länkar ihop detta med datorns filsystem.
				En annan person har redan gjort detta fast för Windows, men för Linux är jag mig veterligen den första!
				De flesta funktioner som andra har men inte jag planerar jag att lägga till inom en relativt snar framtid.
			</p>
		</div>
		<div>
			<h2>Mandelbrot</h2>
			<a href="https://github.com/Gositi/mandelbrot">Github</a> <a href="https://www.hpcalc.org/details/9310">HPcalc</a>
			<p>
				Jag har gjort ett flertal program som på ett eller annat vis ritar upp mandelbrotfraktalen.
				Det började med ett program på min miniräknare, HP Prime, som gradvis blev mer och mer avancerat, som i sin tur var inspirerat av en annan persons program!
				Först var det ett enkelt program som i svartvitt ritade upp mandelbrotfraktalen, men med tiden lades fler och fler funktioner till.
				I slutändan kunde programmet rita upp fraktalen med färgläggning och ett bra system för att ange position och inzoomning på ritfönstret.
			</p>
			<p>
				Till slut blev programmet så avancerat att jag behövde flytta det till en dator, då i språket Python.
				Det var helt klart en kraftfull prestandaförbättring men bilder i högre upplösning kunde ändå ta viss tid, Python är inte direkt välkänt för sin prestanda.
				För att lösa det parallelliserade jag först programmet, innan jag också delade upp det i en server/klient-struktur.
				Detta gjorde att jag kunde köra renderingen på flera datorer samtidigt, så länge de kunde kommunicera med servern över någon sorts nätverk.
				Med hjälp av detta gjorde jag en bild i 16K, och om jag inte minns fel även 32K, alltså större än de största skärmarna.
			</p>
			<p>
				Men min vilja att göra större bilder eller bilder med högre inzoomning var inte slut här!
				Eftersom jag vid detta laget hade lärt mig C bestämde jag mig för att porta programmet ännu en gång.
				Detta gav en stor prestandaförbättring - på endast en CPU-kärna gick det många gånger snabbare än det hade gjort innan på 10 kärnor samtidigt.
				Jag kunde då skapa en 128K-bild på under ett dygn - snabbare än 16K gick tidigare (om jag inte minns fel).
				128K-upplösning är 64 vanliga datorskärmar på bredden OCH höjden - ofattbart stort!
				Vid det här laget var tillgång till minne det stora problemet, jag behövde använda rejält med swap-minne för att ens kunna hantera en 128K-bild.
			</p>
			<p>
				Men - min vilja att göra programmet ännu snabbare var inte slut för det.
				Nu ville jag att även C-programmet skulle köras på flera trådar, vilket gick relativt enkelt.
				I den här vevan korskompilerade jag också programmet till Windows, för att kunna köra på familjens kraftfullaste dator.
				Här pratar vi alltså en i7-13700K med 16 kärnor / 24 trådar - där gick 128K-rendering FORT!
				Jag hade gärna gett mig på 256K-bilder också, men tyvärr har jag inte i närheten av tillräckligt mycket RAM/swap/page-utrymme för att kunna göra detta.
			</p>
			<p>
				Dock har jag även i viss mån försökt ge mig på att rita bilder med hjälp av GPU, genom OpenCL.
				I teorin borde denna massiva parallellisering kunna ge riktigt bra resultat.
				Detta har dock tyvärr i stort misslyckats, jag har endast lyckats få några ganska taffliga svartvita bilder i låg upplösning.
				Av någon anledning bara stannar allt när trycket blir för hårt på GPU:n, jag har inte riktigt lyckats utreda varför.
				Någon gång kanske jag gör ett nytt försök - vi får se!
			</p>
		</div>
		<hr>
		<div>
			<footer><small>Copyright &copy; 2024 Gositi<small></footer>
		</div>
	</body>
</html>
