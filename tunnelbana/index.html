<!DOCTYPE html>
<html>
	<head>
    	<meta charset="utf-8">
		<title>Gositi - Tunnelbana</title>
		<link rel="stylesheet" href="/style.css" />
		<link rel="icon" type="image/jpg" href="/favicon.ico">
	</head>
	<body>
		<div>
			<a href="/">/ home </a>
			<a href="/tunnelbana">/ tunnelbana </a>
		</div>
		<hr>
		<div>
			<h1>Tunnelbana</h1>
			<p>
				På något vis har jag blivit lite av en expert på att ta mig runt i Stockholms tunnelbana!
				På den här sidan skriver jag om de "tunnelbanegalenskaper" som jag har gjort eller planerar att göra.
			</p>
		</div>
		<div>
			<h2>Tunnelbaneracet</h2>
			<p>
				Tunnelbaneracet är en tävling mellan vissa kanaler på Youtube som går ut på att passera alla 100 tunnelbanestationer i Stockholm på kortast tid.
				Man behöver inte kliva av med varje station, men man måste passera den.
				De enda tillåtna färdmedlen är ens egna fötter och SL, så man kan t.ex. inte beställa en taxi mellan två ändhållplatser.
				Jag och ett par vänner bestämde oss för att försök oss på detta för något år sedan, med målet att slå det tidigare rekordet på 05.40.
				Vi lyckades efter ett par tidigare misslyckade försök med detta under påsklovet 2023, med en sluttid på 05.35!
			</p>
			<p>
				Vi har nu också bestämt oss för att göra det en gång till, i princip bara för att vi kan!
				Eftersom tunnelbanan håller på att byggas ut vill vi ju såklart ha rekordet för gamla tunnelbanan, då är det ju omöjligt att slå.
				Återigen är planen att göra det under påsken, eftersom det körs full trafik då trots färre resenärer kan byten gå smidigare.
				Denna gång tänker vi också lägga upp det på Youtube alternativt livestreama försöket, till skillnad från förra gången.
				Eller ja, då ville vi också lägga upp det men överambitiös redigering satte käppar i hjulet...
				I vilket fall, tills vi genomfört det kommer inga fler detaljer - vi vill ju inte att någon annan tar vår rutt! ;)
			</p>
			<p>
				<b>UPPDATERING:</b>
				Sedan vi började leta rutter för nästa omgång visade det sig att vårt tidigare rekord har blivit <a href="https://www.youtube.com/watch?v=59Sv-WbZH-Q">slaget</a> - med 5 sekunder!
				Det är av samma personer vars rekord vi slog förra året, så nu måste vi ju slå deras rekord!
			</p>
		</div>
		<div>
			<h2>Scouttävlingar</h2>
			<p>
				Utöver tunnelbaneracet kommer jag under våren delta i två scouttävlingar som har med tunnelbanan att göra.
				Efteråt kommer jag ha mer information, tills dess beskriver jag lite kort vad det går ut på.
			</p>
			<h3>Tunnelbanejakten</h3>
			<p>
				Dels har vi Tunnelbanejakten, som är en organisationstävling utspridd över stora delar av Stockholm.
				Som namnet antyder kommer tunnelbanenätet vara en viktig komponent i tävlingen.
				Intressant är att den kommer gå av stapeln dagen efter Tunnelbaneracet, så jag kommer vara rätt trött på tunnelbanan efteråt!
				Jag kommer genomföra tävlingen med min Uppsala-scoutkår så troligen kommer det inte gå jättebra.
				Det kommer ju typ bara vara jag som har någon som helst lokalkännedom!
			</p>
			<h3>Stockholm City Race</h3>
			<p>
				Den andra tävlingen är Stockholm City Race, som rent av går ut på att så snabbt som möjligt ta sig runt till olika platser i Stockholm.
				Denna är som skräddarsydd för några som genomfört Tunnelbaneracet, så vi kommer givetvis delta!
				Min förhoppning är att ändå kunna ha kul på vägen - och kanske lära känna några andra trevliga personer.
				Här har jag faktiskt stora förväntningar på att komma på en rejält hög placering.
				Nackdelen är väl mina begränsade kunskaper om bussnätet...
			</p>
		</div>
	</body>
</html>
