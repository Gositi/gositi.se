<!DOCTYPE html>
<html>
	<head>
    	<meta charset="utf-8">
		<title>Gositi - Om</title>
		<link rel="stylesheet" href="/style.css" />
		<link rel="icon" type="image/jpg" href="/favicon.ico">
	</head>
	<body>
		<div>
			<header>
				<a href="/">gositi </a>
				<a href="/om">> om </a>
			</header>
		</div>
		<hr>
		<div>
			<h1>Om</h1>
			<p>
				Här nedan följer lite information om mig och sidan.
			</p>
		</div>
		<div>
			<h2>Om mig</h2>
			<p>
				Jag är en kille i tonåren som uppenbarligen är tillräckligt teknikintresserad för att ha en egen webbsida.
				Förutom att programmera (min Github finns länkad till på startsidan, men det mesta är markerat som "private") så gillar jag att spela datorspel, läsa böcker av alla sorter, umgås med vänner och hålla på med scouting.
				Jag är även otroligt matematikintresserad och läser kandidatprogrammet i matematik på universitetet.
				En liten fun fact också: Jag har <a href="/tunnelbana">rekordet</a> för att åka förbi alla stationer i Stockholms tunnelbana på snabbast tid - 5 timmar, 24 minuter och 41 sekunder.
			</p>
			<p>
				Programmeringsmässigt har jag hållit på med en hel del olika projekt, men de har <a href="/projekt">en egen sida</a> (fast med sorgligt lite innehåll än så länge) så jag kommer inte nämna så mycket om dem här.
				De två största projekten är en rudimentär renderingsmotor för meshar (3D-objekt) och discord-fs, ett program som låter dig använda Discord som filsystem/molnlagring.
				Projektet som har tagit längst tid är nog å andra sidan en renderare av mandelbrot-fraktalen - eller snarare ett helt renderingssystem eftersom den till sist har blivit rätt så avancerad.
				Jag programmerar huvudsakligen i C och Python, beroende på område (C för prestanda, Python för att "limma ihop" bibliotek där prestanda inte är i fokus).
			</p>
			<p>
				Utöver programmering har jag också ett relativt nyfunnet, men ändå starkt, intresse av <a href="/foto">fotografering</a>.
				Min kamera är en Canon EOS 6D, huvudsakligen med ett Canon EF 28-105mm f/3,5-4,5 objektiv.
				Det fungerar rätt bra, men jag vill gärna ha ett bättre objektiv, t.ex. ett Canon EF 24-105 f/4 L vore riktigt najs.
				Utöver digitalt foto vill jag även försöka komma igång med en analog kamera från ca 1940 som jag fått av min morfar.
			</p>
		</div>
		<div>
			<h2>Om sidan</h2>
			<p>
				Gositi har varit min pseudonym online sedan jag var sisådär 6-7 år gammal.
				För några år sedan ville jag registrera denna domän för att ingen annan skulle kunna ta den före mig, så jag gjorde precis det.
				I slutet av 2023 tänkte jag att jag nog faktiskt ville ha något på min domän också, annars är det ju bara ett slöseri med pengar, så jag letade upp ett lämpligt (= billigt) webbhotell och köpte mig en plats.
				Nu sitter jag här och försöker skriva något vettigt att ha på min webbsida, som jag förhoppningsvis inte ångrar om tio år eller så.
				I vilket fall - välkommen till min webbsida!
			</p>
		</div>
			</p>
		<div>
			<h2>Kontakt</h2>
			<p>
				Om du vill kontakta mig så kan du mejla mig på hej [snabela] gositi [punkt] se.
				Jag borde svara någorlunda fort, men det finns inga garantier för det.
				Utöver det heter jag som sagt Gositi på de flesta ställen på internet.
			</p>
		</div>
		<hr>
		<div>
			<footer><small>Copyright &copy; 2024-2025 Gositi<small></footer>
		</div>
	</body>
</html>
